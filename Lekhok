ছাত্রসংবাদের গত ডিসেম্বর সংখ্যায় প্রকাশিত লেখক ও গবেষক আহমেদ আফগানির একটি নিবন্ধের খন্ডিতাংশ প্রচার করে বিভ্রান্তি ছড়ানো হচ্ছে৷ লেখক এই নিবন্ধে মুক্তিযুদ্ধের পরে ইসলাম বিদ্বেষ ও ভারতীয় হিন্দুত্ববাদের আগ্রাসনে অসংখ্য প্রতিষ্ঠান ও ইসলামী রাজনৈতিক দলের উপরে যে নির্যাতন নেমে এসেছিলো তার বিষদ বিবরণ দিয়ে শেষে লেখেন- "অনেক মুসলিম না বুঝে মুক্তিযুদ্ধে জড়িয়ে পড়েছিলো, এটা তাদের ব্যর্থতা ও অদূরদর্শিতা ছিলো।”

অথচ আগের কনটেক্সট বাদ দিয়ে শুধুমাত্র এই কয়েকটি লাইন কেটে প্রচার করে শিবিরের নামে বিভ্রান্তি ছড়ানো হচ্ছে। 

এই নিবন্ধের বক্তব্য হলো একাত্তরে অনেক বাম দল মুক্তিযুদ্ধের বিরুদ্ধে থাকলেও তাদের নিষিদ্ধ করেনি, নিষিদ্ধ করেছিলো শুধুমাত্র ইসলামী দলগুলোকে।

লেখক আহমেদ আফগানি নিজেও তার ফেসবুকে পোস্ট করে জানিয়েছেন এটা তার নিজস্ব মত, ছাত্রসংবাদ বা ছাত্র শিবিরের বক্তব্যের কোন প্রতিনিধিত্ব এই নিবন্ধ করে না। তার পরেও যারা একটা মাসিক নিয়মিত পত্রিকা তো দূরের কথা, বার্ষিক প্রকাশনাও বের করার যোগ্যতা রাখে না, তারা সুযোগ পেলেই শিবিরকে বিতর্কিত করার চেষ্টা চালিয়ে যাবেই।
