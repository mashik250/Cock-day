‘ছাত্র সংবাদ’ একটি মাসিক পত্রিকা, যা দীর্ঘদিন থেকে মতপ্রকাশের স্বাধীনতায় বিশ্বাস ও চর্চা করে আসছে। ছাত্র সংবাদের ডিসেম্বর ২০২৪ সংখ্যায় ইতিহাস-গবেষক আহমেদ আফগানীর লেখা 'যুগে যুগে স্বৈরাচার ও তাদের করুণ পরিণতি' শীর্ষক একটি লেখা নিয়ে বিতর্কের সৃষ্টি হয়েছে। সেখানে তিনি মুক্তিযুদ্ধ সম্পর্কে তার লেখার একটা অংশে বলতে গিয়ে লিখেছেন  — ‘সে সময়ের অনেক মুসলিম না বুঝে মুক্তিযুদ্ধে জড়িয়ে পড়েছিল, এটা তাদের ব্যর্থতা ও অদূরদর্শিতা ছিল। আল্লাহ তাদের ক্ষমা করুন।’ 

উল্লেখ্য, এই মন্তব্যটি একান্তই লেখকের ব্যক্তিগত মতামত। আমাদের সম্পাদকীয় নীতি অনুযায়ী আমরা প্রত্যেকের যেকোনো ইতিবাচক মত প্রকাশের স্বাধীনতায় বিশ্বাস করি। 

ছাত্র সংবাদ মনে করে— একাত্তরের মুক্তিযুদ্ধ একটি বৈষম্যহীন সমাজ গঠন,সামাজিক সুবিচার প্রতিষ্ঠা ও অধিকার আদায়ের সংগ্রাম ছিল, ধর্মের বিরুদ্ধে যুদ্ধ নয়।  মুক্তিযোদ্ধারা রণাঙ্গনে সারিবদ্ধ হয়ে নামাজ আদায় করছে, এমন অসংখ্য দৃশ্য এবং বর্ণনা ইতিহাসে সমুজ্জ্বল। মুক্তিযুদ্ধে পূর্ব পাকিস্তানিদের লড়াই ছিল পাকিস্তানি শাসকদের বিরুদ্ধে জাতীয় আত্মনিয়ন্ত্রণের অধিকার অর্জনের জন্য। মুক্তিযুদ্ধে ইসলাম কোন পক্ষ ছিল না। বরং ততকালীন শাসক শ্রেনী মুক্তিযুদ্ধে উদ্দেশ্য মূলক ভাবে ইসলামকে টেনে তাদের অপকর্মকে জায়েজ করতে চেয়েছিল, সেই সাথে আমাদের দেশেও একটি পক্ষ মুক্তিযুদ্ধ প্রশ্নে বারবার ইসলামকে টেনে জাতিকে বিভক্ত করার হীন প্রচেষ্টা অব্যাহত রেখেছে। উল্লেখ্য যে মুক্তিযুদ্ধকে স্বাধীন বাঙলা বেতার " আল্লাহর পথে জেহাদ" বলে পরিচয় করিয়েছিল, যা থেকে স্পষ্ট প্রতীয়মান হয় মাঠে মুক্তিযোদ্ধাদের প্রেরণার মূলে ছিল 'ইসলাম'।

অধিকার আদায়ের প্রতিটি সংগ্রামে অবহেলিত বঞ্চিত মানুষের পাশে ছাত্র সংবাদের অবস্থান প্রশ্নাতীত এবং দৃঢ়। ছাত্রসংবাদ সচেতন শিক্ষিত সমাজের যৌক্তিক সমালোচনা ও পরামর্শ গ্রহণে আন্তরিক।

মুক্তিযুদ্ধ কেন্দ্রিক ছাত্র সংবাদে অন্যান্য লেখকদের কিছু লেখার লিংক-
https://www.chhatrasangbadbd.com/ভারতীয়-আধিপত্যবাদ-মোকাবিলায়-জাতীয়-ঐক্য2
https://www.chhatrasangbadbd.com/বিজয়-দিবসের-অঙ্গীকার2

- ছাত্রসংবাদ কর্তৃপক্ষ (https://www.facebook.com/chhatrasangbadmagazine/posts/pfbid02XpBLTUFvqbaSMwtxsqh8XAi8jnpn6xwdhSaTu7AqydFYue8rruNb4yBxtBGNhqCYl?%3Ci%3Ecft%3C/i%3E%5B0%5D=AZXf_ccOhExmShs4OtjIkoqpQ1tWBk3q_stpBLqLwXsZo-wDsRyRQ9jd3DwRKNJnVCg8WERiTOLIHqC4ommTh-hV0DdxAEGP5RqzgFu0YsOOPQkYf8tWHgoamgea9dpkFcO8enIzIRqjNoyfxneOwlmdE9L0bETWX7drJ1O_QJqvYvsZ03U5OXqZHr3XURZbz-CVz6fAMHqea9QWMKSUIPeml6sizO9oMVhveb5gobycDDlnP6Ax7Spx2zPr_oQwbjc&%3Ci%3Etn%3C/i%3E=%2CO%2CP-y-R)
