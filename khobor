২০১৮ সালে কোটা সংস্কার আন্দোলন চলাকালীন সময়ে ঢাকা বিশ্ববিদ্যালয়ের (ঢাবি) বিএনপিপন্থী শিক্ষকদের সক্রিয় সমর্থন দেয়ার অনুরোধ করে বিএনপির ভারপ্রাপ্ত চেয়ারম্যান তারেক রহমানের একটি ফোনালাপ সামাজিক যোগাযোগমাধ্যমে ভাইরাল হয়েছিল।

সেখানে তারেক রহমান ঢাবির বিএনপিপন্থী শিক্ষক ও বর্তমানে বিশ্ববিদ্যালয়ের প্রো-ভিসি (শিক্ষা) অধ্যাপক ড. মামুন আহমেদকে আন্দোলন নিয়ে দিকনির্দেশনা দিতে শোনা যায়। এর ভিত্তিতে সেসময় বিভিন্ন সংবাদমাধ্যমে খবরও প্রকাশিত হয়েছিল। 

তবে আজ মঙ্গলবার (২৮ জানুয়ারি) দুপুর থেকে ৭ বছর আগের সেই ভিডিওটি ফেসবুকের বিভিন্ন পেজে ২০২৪ সালের জুলাই আন্দোলনের দিকনির্দেশনা বলে প্রচার করা হচ্ছে। দুপুরের দিকে একটি পেজ থেকে ভিডিওটি আপলোড করে বলা হয়, ‘‘তারেক রহমান ও ঢাবি প্রো-ভিসির কথোপকথন ফাঁস: জুলাই আন্দোলনের দিকনির্দেশনা।’’ এরপর কেন্দ্রীয় ছাত্রদলের ভেরিফায়েড ফেসবুক পেজেও ভিডিটিও আপলোড করে বলা হয়, ‘‘তারেক রহমান ও ঢাবি প্রো-ভিসির কথোপকথন ফাঁস: কি ছিল জুলাই আন্দোলনের দিকনির্দেশনা?’’
